### 📑 پروژه: مجموع ارقام عدد ورودی
#### 📊 سطح: #مبتدی
#### 🌦 روز اول

#### 📌 شرح پروژه: عددی از کاربر دریافت کنید و مجموع ارقام آن را حساب کرده و به کاربر نمایش دهید.

مثال: اگر کاربر عدد 198 رو وارد کرد خروجی بشه:
1 + 9 + 8 = 18
و عدد 18 رو به کاربر نمایش دهد.

✅ نحوه پیاده سازی: عددی را به کمک متد prompt از کاربر دریافت کنید. با if و isNaN بررسی کنید که مقدار وارد شده توسط کاربر حتما عدد باشد (مطمئن شوید که کاربر متن وارد نکرده باشد).
اگر ورودی کاربر عدد بود، عملیات جمع ارقام رو انجام بدین و در نهایت مجموع ارقام رو با alert یا console.log نمایش بدید اما اگر ورودی متن نبود، یک خروجی مناسب با alert نمایش بدید. (مثلا ورودی شما عدد نیست.)

⁉️ حالا عملیات جمع رقم چیه؟
چجوری باید ارقام یه عدد رو خارج کرد؟ 🤔
با یه تقسیم خیلی ساده
شما فرض کنید عدد 198 رو دارید. اگر 198 رو به عدد 10 تقسیم کنید، جواب تقسیم میشه 19 و باقی مانده آن میشه 8
میتونین از باقی مانده تقسیم که عدد 8 هست، سمت راست ترین رقم در 198 رو داشته باشین.
الان موند 19
19 رو بازم به 10 تقسیم میکنین، جوابش میشه 1 و باقی موندش میشه 9
بفرمایین، 9 رو هم کشیدین بیرون
موند فقط 1
هر رقمی که از عدد خارج کردین، با قبلی جمع میکنید و در نهایت به کاربر نمایش میدین:

finalResult += mainDigit

### 📑 پروژه: Random Quote
#### 📊 سطح: #متوسط
#### 🌦 روز اول

#### 📌 شرح پروژه: در DOM خودتون یک باکس و یک Button داشته باشید و در صورت کلیک روی Button، یک جمله معروف مثلا از استیوجابز، بیلگیتس، ایلان ماسک یا ... همراه با گوینده اون سخن داخل باکس نمایش داده شود.

✅ نحوه پیاده سازی: یک آرایه داشته باشید و تمام Quote های لازم رو داخل آرایه ذخیره کنید. چون قرار است هم سخن و هم گوینده آن نمایش داده شود، هر ایندکس از آرایه رو یه آبجکت در نظر بگیرید که 2 تا Property داره، یکی متن سخن، یکی هم گوینده آن.
یک فانکشن تعریف کنین که در هر موقع اجرا شدن، یک ایندکس بصورت رندوم از آرایه انتخاب کرده و Property های ایندکس انتخاب شده رو به innerHTML باکس مورد نظر نسبت دهید.
برای تولید عدد رندوم از Math.random , Math.floor استفاده کنید.

### 📑 پروژه: Trello
#### 📊 سطح: #پیشرفته
#### 🌦 روز اول

#### 📌 شرح پروژه: یک سیستمی پیاده سازی کنید که اسم اعضای یک تیم (مثلا تیم برنامه نویسی) بصورت جدول بندی شده در کنار هم قرار گرفته باشند. وظیفه های هر شخص را در زیر اسمش لیست شده باشد.
مثلا اگر قرار است شخص "امین" قسمت فرانت اند پروژه رو انجام بده، زیر اسمش درج بشه "پیاده سازی فرانت اند"
برای دریافت وظایف هر شخص از مدیر 2 تا اینپوت (یکی برای وظیفه و یکی برای اسم شخص) داشته و یک دکمه جهت اضافه کردن وظیفه داشته باشید.
در نتیجه تسک مورد نظر رو به لیست تسک های شخص انتخاب شده (عضو تیم) Add کنین.

✅ نحوه پیاده سازی: روی دکمه مورد نظر یک رویداد onclick تعریف کرده و یک Event Handler برای آن تعیین کنید. داخل فانکشن value های اینپوت ها را دریافت کرده و یک Switch برای اینپوت اسم شخص پیاده سازی کرده و طبق اسمی که انتخاب شده، وظیفه اش رو به زیر خود آن شخص اضافه کنید(مثلا با appendChild)

📌 (علاوه بر روش توضیح داده شده سعی کنید به یک روش دلخواه دیگه هم توسعه بدید)
